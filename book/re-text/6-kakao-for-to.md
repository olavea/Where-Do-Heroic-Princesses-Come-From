"Ville ikke kakao være deilig. Hm!?" Sa Ruby. "Kakao med krem og sjokoladekjeks oppe på min solfylte takterasse. Vekk fra denne HORRIBLE husarresten."

Prinsesse Lizabeth MÅTTE bare klemme Ruby, men Ruby sa "RRROOLIG. Baaarre Rrrroooolig," og holdt Lizabeth på en armlengdes avstand. En kort armlengde, men sterk. "Blir du her i HORRIBEL husarrest eller blir du med meg på kakao med krem i mitt lille rosa hus?" Sa Ruby.

"Ja. Ja jeg blir med, men hva med lillesøster'n min? Hun blir snart låst inn av vår storesøster-dronning nå som ingen er igjen her som kan stoppe hennes bølleri. Jeg må få sendt et brev med en advarsel til lillesøster, så hun kan gjemme seg fra søsters hemmelige politi." Sa Lizabeth.
